<!DOCTYPE html>
<html lang="en">
<head>
    <meta charset="UTF-8">
    <title>Rövid iskolatörténet</title>
    <link rel="stylesheet" href="2017_2018weboldal.html">
    <link rel="stylesheet" href="iskola.css">
</head>
<body>
    
    <h3>Rövid iskolatörténet</h3>

<img class="suli" src="Cim__email__telefon_0.jpg" alt="">
<p>A Dohány utcai képzőhely épülete és a Belvárosi Térségi Integrált Szakképző Központ (Betiszk) szakképzési program a Humán Erőforrásfejlesztés Európai uniós projekttel valósult meg (HEFOP-3.2.2.P.-2004-10-0016/1.0 és HEFOP 4.1.1.P.-2004-10-0011/1.0 számon) a 2005-08. években egy korábban is iskolaként szolgáló épület átépítésével.<br> A projektet záró ünnep 2008. július 2-3. napokon az új épület bemutatása és a szakmai fejlesztések  eredményeinek összefoglalása volt.</p> 


<p>A tanítás 2008. szeptember 1-jén indult, a Terézvárosi Kereskedelmi Szakközépiskola és Szakiskola telephelye lett a képzőhely, használva továbbra is a Betiszk megnevezést.<br> A térségi szakképzési központ azt jelenti ezekben az években, hogy a főváros – először belvárosi 6, később 12 iskolára kiegészítve – szakközépiskoláiban érettségizők itt folytatját OKJ szakmai tanulmányaikat. </p>
<p>Az épületben szakiskolai (10. évfolyam utáni) és érettségire épülő szakképzés kezdődött kereskedelmi – marketing, közgazdasági valamint ügyviteli és postai képzésekkel. Az első tanévtől a 2013-14. tanévig a Budapesti Gazdasági Főiskolával akkreditált felsőfokú szakképzés is folyt banki, majd később számviteli <br> szakügyintéző szakmákban (utolsó beiskolázás 2013. szeptember).</p>

<img class="suli2" src="10347471_766384910070421_7441780733205685633_n-420x420.jpg" alt="">
<p>Elsősorban a Dohány utcai telephelyen folyó képzések okán az iskola neve kiegészült a Közgazdasági megnevezéssel a 2013-14. tanévtől.<br> A térségi szakképzési központok megszűntek, így a képzőhely sem viseli a Betiszk megnevezést a 2014-15. tanévről.</p>

<p>A szakképző iskolák 2015-től szakképzési centrumokba tömörültek, iskolánk a Budapesti Gazdasági Szakképzési Centrum felügyelete alá tartozik, aminek székhelye is az épületben van. </p>

<p>Esti tagozaton 2015-16. tanévtől folyik felnőttképzés, ettől a tanévtől kezdve az épületben már nincs szakiskolai képzés, kizárólag érettségire épülő OKJ képzések indultak.</p>

<p>A 2016-17. tanévtől a Dohány utcai képzőhely önálló iskolaként működik a jelenlegi nevén. </p>
<a class="vissza" href="2017_2018weboldal.html">Itt tudsz vissza menni a főoldalra</a>
</body>
</html>